<?xml version='1.0' encoding='utf-8'?>
<html xmlns="http://www.w3.org/1999/xhtml" lang="ru" xml:lang="ru">
  <head>
    <title>Неизвестный</title>
    <meta http-equiv="Content-Type" content="text/html; charset=utf-8" />
    <link href="stylesheet.css" rel="stylesheet" type="text/css" />
    <link href="page_styles.css" rel="stylesheet" type="text/css" />
  </head>
  <body class="calibre">
    <p id="id_Toc210170797" class="block_5">МОЛИТВЫ АРХАНГЕЛАМ</p>
    <p class="block_6"> </p>
    <p id="id_Toc210170798" class="block_7">Понедельник</p>
    <p class="block_8">
      Святый Архангеле Божий МИХАИЛЕ, отжени от мене молниеносным мечем твоим
      духа лукаваго, искушающаго мя. О, великий Архистратиже Божий МИХАИЛЕ,
      победителю демонов! Победи и сокруши всех врагов моих, видимых и
      невидимых, и умоли Господа Вседержителя, да спасет и сохранит мя от всех
      скорбей и всякия болезни, от всея смертоносныя язвы и напрасныя смерти
      ныне и присно, и во веки веков. Аминь
    </p>
    <p class="block_9"> </p>
    <p id="id_Toc210170799" class="block_7">Вторник</p>
    <p class="block_8">
      Святый Архангеле Божий ГАВРИИЛЕ, радость неизреченную с Небесе Пречистей
      Деве принесший, исполни радостию и веселием сердце мое, гордостию
      преогорченное. О, великий Архистратиже Божий ГАВРИИЛЕ, благовестивый еси
      Пречистей Деве Марии зачатие Сына Божия, возвести и мне недостойному день
      страшной смерти, и умоли Господа Бога за грешную мою душу, да простит
      Господь грехи мои и не удержит мене диавол на мытарствах. О, великий
      Архангеле Божий ГАВРИИЛЕ, сохрани ми от всех бед и тяжких болезней ныне и
      присно, и во веки веков. Аминь
    </p>
    <p class="block_9"> </p>
    <p id="id_Toc210170800" class="block_7">Среда</p>
    <p class="block_8">
      Святый великий Архистратиже Божий РАФАИЛЕ, приемый дар исцеления от многия
      болезни моего тела. О, великий Архистратиже Божий РАФАИЛЕ, ты еси
      путеводитель, врач и целитель, руководствуй мя ко спасению и исцели вся
      болезни мои душевныя и телесныя, и проведи мя ко престолу Божию, и умоли
      Его Благоутробие за грешную мою душу, да простит мя Господь и сохранит от
      всех врагов и от злых человек нынеи присно, и во веки веков. Аминь
    </p>
    <p class="block_9"> </p>
    <p id="id_Toc210170801" class="block_7">Четверг</p>
    <p class="block_8">
      Святый Архангеле Божий УРИИЛЕ, светом Божественным озаряемый, огнем
      пламенней горячей любви, опусти искру огня сего пламеннаго в сердце мое
      хладное, и душу мою темную светом своим озари. О, великий Архистратиже
      Божий УРИИЛЕ, ты еси сияние огня Божественнаго и просветитель помраченных
      грехами, просвети ум мой, сердце мое, волю мою силою Святаго Духа и
      настави мя на путь покаяния, и умоли Господа Бога да избавит мя Господь от
      ада преисподняго и от всех врагов видимых и невидимых ныне и присно, и во
      веки веков. Аминь
    </p>
    <p class="block_9"> </p>
    <p id="id_Toc210170802" class="block_7">Пятница</p>
    <p class="block_8">
      Святый Архангеле Божий САЛАФИИЛЕ, даяй молитву молящемуся, научи мя
      молитися смиренно, сокрушенно, сосредоточенно и умилительно. О, великий
      Архистратиже Божий САЛАФИИЛЕ, ты молишь Бога за людей верующих, умоли Его
      Благоутробие за мя грешнаго, да избавит мя Господь от всех бед и скорбей и
      болезней, и от напрасныя смерти, и от муки вечныя, и сподобит мя Господь
      Царствия Небеснаго со всеми святыми во веки. Аминь
    </p>
    <p class="block_9"> </p>
    <p id="id_Toc210170803" class="block_7">Суббота</p>
    <p class="block_8">
      Святый Архангеле Божий ИЕГУДИИЛЕ, присный споспешниче всех подвизающихся
      на пути Христовом, пробуди мя от тяжкой лености и к подвигам добрым укрепи
      мя. О великий Архистратиже Божий ИЕГУДИИЛЕ, ревностный защитниче славы
      Божией, ты вдохновляешь прославлять Святую Троицу, вдохнови и мене
      лениваго славить Отца и Сына, и Святаго Духа, и умоли Господа
      Вседержителя, да созиждет во мне сердце чисто, и дух прав обновит во
      утробе моей, духом Владычним утвердит мя покланятися духом и истиною Отцу
      и Сыну, и Святому Духу ныне и присно, и во веки веков. Аминь
    </p>
    <p class="block_9"> </p>
    <p id="id_Toc210170804" class="block_7">Воскресенье</p>
    <p class="block_8">
      О святый Архангеле Божий ВАРАХИИЛЕ, благословение Господне нам приносящий,
      благослови мя положити начало благое исправлению нерадиваго жития моего,
      да угожду Господу Иисусу Христу, Спасителю моему, во веки веков. Аминь.
    </p>
    <p class="block_9"> </p>
    <p id="id_Toc210170805" class="block_5">Молитва о семье</p>
    <p class="block_8">
      Владычице Преблагословенная, возьми под Свой покров семью мою. Всели в
      сердца супруга моего и чад наших мир, любовь и непрекословие всему
      доброму; не допусти никого из семьи моей до разлуки и тяжкаго расставания,
      до преждевременныя и внезапныя смерти без покаяния. А дом наш и всех нас,
      живущих в нем, сохрани от огненнаго запаления, воровскаго нападения,
      всякаго злаго обстояния, разнаго страхования и диавольскаго наваждения. Да
      и мы купно и раздельно, явно и сокровенно будем прославлять имя Твое
      Святое всегда, ныне и присно, и во веки веков. Аминь.
    </p>
    <p class="block_8">Пресвятая Богородице, спаси нас!</p>
    <p class="block_6"> </p>
    <p id="id_Toc210170806" class="block_10">Молитва по соглашению</p>
    <p class="block_11">
      Господи Иисусе Христе Сыне Божий, Ты рек пречистыми Твоими устами: "Когда
      двое или трое соглашаются просить о всяком деле, будет дано Отцом Моим
      Небесным, ибо там, где двое или трое собираются во имя Мое, там и Я
      посреди них!" Непреложны слова Твои, Господи, милосердие безприкладно и
      человеколюбию несть конца. Убо молим Тя, даруй нам, рабам Твоим: иерею
      Евгению и прихожанам нашего храма, согласившимся просить Тебя о тяжело
      болящем протоиерее Игоре. Отпусти ему вся согрешения и даруй исцеление от
      болезни. Но обаче не как мы хотим, а как Ты, Боже наш, да будет Твоя
      Святая воля над нами и на земле, как на Небе. Аминь.
    </p>
    <p class="block_12"> </p>
    <p id="id_Toc210170807" class="block_13">
      Молитва иерея (Прав. Иоанна Кронштадтского)
    </p>
    <p class="block_11">
      О Дражайший и Сладчайший Иисусе мой! Благодарю Тебя, что Ты меня
      недостойнейшего облек великою благодатью священства! Но прости, Иисусе
      мой, что я не усугубил дары благодати Твоея и погубил драгоценное время
      жизни моея! Даруй мне, Сладчайший Иисусе мой, поне от ныне положить начало
      благое: ежедневно нудить себя к Царствию Небесному и ежедневно усвоять
      умом, сердцем и жизнию святые Твоя истины. Соделай меня недостойнейшего
      истинным, добрым и мудрым пастырем и руководителем народа Твоего; приложи
      мне веру крепкую и непоколебимую и облеки меня во глубину святаго
      смирения. Ими же веси судьбами спаси меня недостойного, сродников по плоти
      и чад моих духовных. Аминь.
    </p>
    <p class="block_9"> </p>
    <p id="id_Toc210170808" class="block_10">
      Молитва иерея (св. Иннокентия, митр. Моск.)
    </p>
    <p class="block_11">
      Иисусе Слове Божий! Даждь разум и слово мне, Твоему слабейшему служителю,
      дабы я мог и ныне и всегда достойно возвещать слово Царствия Твоего, и
      коснись Твоею благодатью сердец наших, дабы всякое слово Твое доходило до
      нашего сознания сердечного. Господи Иисусе Христе Боже мой, молитвами
      Пречистыя Твоея Матери, святых небесных Сил и всех Святых приими мою
      грешную и недостойную молитву за всех моих чад духовных, живых и умерших.
      Услыши молитву мою и даруй всем милость Твою: живых спаси и соблюди в мире
      и благосостоянии, усопшим остави грехи и даруй им вечный покой и
      бесконечную радость.
    </p>
    <p class="block_14"> </p>
    <p id="id_Toc210170809" class="block_10">Молитва о мире в Украине</p>
    <p class="block_15">
      Господи Иисусе Христе Боже наш, призри милостивным Твоим оком на скорбь и
      многоболезненный вопль чад Твоих, в земле украинстей сущих. Избави люди
      Твоя от междоусобныя брани, утоли кровопролития, отврати належащия беды.
      Лишенныя крова введи в домы, алчущия напитай, плачущия утеши, разделенныя
      совокупи. Не остави стадо Свое, от сродник своих во озлоблении сущих,
      умалитися, но скорое примирение яко щедр даруй. Ожесточенных сердца умягчи
      и к Твоему познанию обрати. Мир Церкви Твоей и верным чадам ея подаждь, да
      единем сердцем и едиными усты прославим Тя, Господа и Спасителя нашего во
      веки веков. Аминь.
    </p>
    <p class="block_16"> </p>
    <p class="block_9"> </p>
    <p class="block_10">Молитва Михаилу Архистратигу грозному воеводе</p>
    <p class="block_9"> </p>
    <p class="block_8">Господи Боже Великий Царю безначальный!</p>
    <p class="block_8">Пошли Господи, Архангела Твоего Михаила</p>
    <p class="block_8">
      на помощь рабу твоему <i class="calibre2">(имя) </i>изъяти его от
    </p>
    <p class="block_8">враг его видимых и невидимых.</p>
    <p class="block_8">О Господень Михаиле Архангеле!</p>
    <p class="block_8">Демонов сокрушителю, запрети всем врагам</p>
    <p class="block_8">борющимся со мною сотвори их яко овцы и</p>
    <p class="block_8">сокруши их яко прах пред лицем ветра.</p>
    <p class="block_8">О Господень Великий Архангеле Михаиле!</p>
    <p class="block_8">Архистратиже, шестокрылатый первый княже</p>
    <p class="block_8">
      и воевода небесных сил – Херувим и Серафим и всех святых.
    </p>
    <p class="block_8">О Угодный Михаиле Архангеле!</p>
    <p class="block_8">Хранителю неизреченный буди мне великий</p>
    <p class="block_8">помощник во всех обидах, в скорбях, в печалях</p>
    <p class="block_8">
      в пустынях, на распутиях, на реках и на морях – тихое пристанище.
    </p>
    <p class="block_8">Избави мя Великий Михаиле Архангеле от всяких</p>
    <p class="block_8">прелестей лукавых дьявольских, егда услышишь мя</p>
    <p class="block_8">
      грешного раба своего <i class="calibre2">(имя)</i>, молящегося тебе
    </p>
    <p class="block_8">и призывающего имя твое святое, ускори на помощь</p>
    <p class="block_8">мне и услыши молитву мою.</p>
    <p class="block_8">О Великий Архангеле Михаиле!</p>
    <p class="block_8">Победи вся противящиеся мне силою честнаго</p>
    <p class="block_8">и животворящего небесного Креста Господня,</p>
    <p class="block_8">молитвами пресвятые Богородицы, святых ангелов</p>
    <p class="block_8">и святых апостолов, святаго пророка Божия Илии,</p>
    <p class="block_8">Святителя Николая, архиепископа Мир Ликийских</p>
    <p class="block_8">Чудотворца, святаго Андрея Юродивого, святых</p>
    <p class="block_8">великомучеников Никиты и Евстафия, преподобных</p>
    <p class="block_8">отец, и святых святителей и мучеников и всех святых</p>
    <p class="block_8">небесных сил. Аминь.</p>
    <p class="block_8">О Великий Архангеле Михаиле!</p>
    <p class="block_8">
      Помози мне грешному рабу твоему <i class="calibre2">(имя)</i>, избави мя
    </p>
    <p class="block_8">
      от труса, потопа, <span class="calibre3">от огня</span> и меча, от
      напрасныя смерти,
    </p>
    <p class="block_8">
      от всякого зла, и от врага льстивого, и от бури наносимыя
    </p>
    <p class="block_8">и от лукавого избави мя, Великий Михаиле Архангеле</p>
    <p class="block_8">
      Господень всегда ныне и присно и во веки веков. Аминь.
    </p>
    <p class="block_9"> </p>
    <p class="block_17">
      (Молитва сия древняя написана на паперти Чудова монастыря в Кремле в
      церкви Михаила Архистратига).
    </p>
    <p class="block_9"> </p>
    <p class="block_17">
      Аще который человек прочтет сию молитву, того дня не прикоснется к нему ни
      диавол, ни зол человек, ни лестию соблазнится сердце его.
    </p>
    <p class="block_17">
      Аще ли представится от жития сего, то и ад душу его не примет!
    </p>
    <p class="block_9"> </p>
    <p id="id_Toc210170810" class="block_5">Молитва от недуга и скорби</p>
    <p class="block_17">
      Нужно каждый день читать по одной главе Евангелия, а перед и после чтения
      сию молитву:
    </p>
    <p class="block_8">
      Спаси, Господи, и помилуй раба Твоего
      <i class="calibre2">(имярек)</i> словами Божественного Евангелия, чтомыми
      о спасении раба Твоего. Попали, Господи, терние всех его согрешений, и да
      вселится в него благодать Твоя, опаляющая, освящающая всего человека, во
      имя Отца и Сына и Святого Духа.
    </p>
    <p class="block_8">
      От ... <i class="calibre2">(имя евангелиста)</i> святаго Евангелия чтение.
      Слава Тебе, Боже наш, слава Тебе.
    </p>
    <p class="block_9"> </p>
    <p id="id_Toc210170811" class="block_5">
      Молитва на принятие просфоры и св. воды
    </p>
    <p class="block_8">
      Господи Боже мой, да будет дар Твой святый и святая Твоя вода во
      оставление грехов моих, в просвещение ума моего, в укрепление душевных и
      телесных сил моих, во здравие души и тела моего, в покорение страстей и
      немощей моих, по безпредельному милосердию Твоему, молитвами Пречистыя
      Твоея Матере и всех святых Твоих. Аминь.
    </p>
    <p class="block_9"> </p>
    <p id="id_Toc210170812" class="block_5">
      Молитва перед выходом из дома, свт. Иоанна Златоуста
    </p>
    <p class="block_8">
      Отрицаюся тебе, сатано, гордыни твоей и служения тебе, и сочетаюся Тебе,
      Христе, во имя Отца и Сына и Святаго Духа. Аминь. (<i class="calibre2"
        >И ограждай себя крестным знамением).</i
      >
    </p>
    <p class="block_9"> </p>
    <p class="block_9"> </p>
    <p id="id_Toc210170813" class="block_5">Молитвенное правило</p>
    <p class="block_8">
      В 08:00 (кому тяжело в 21:00), собравшись с мыслями обращаясь ко
      Всемогущему Богу вознеси следующие молитвы:
    </p>
    <p class="block_9"> </p>
    <p class="block_5">Псалом 53</p>
    <p class="block_8">
      Боже, во имя Твое спаси́ мя и в силе Твоей суди́ ми. Боже, услы́ши молитву
      мою, внуши глаго́лы уст моих. Яко чу́ждии воста́ша на мя, и кре́пцыи взыска́ша
      ду́шу мою, и не предложи́ша Бога пред собо́ю. Се бо Бог помогает ми, и
      Господь Засту́пник души моей. Отврати́т злая врагом моим, и́стиною Твоею
      потреби́ их. Во́лею пожру́ Тебе, испове́мся и́мени Твоему, Господи, я́ко бла́го,
      яко от вся́кия печали изба́вил мя еси, и на враги моя воззре́ о́ко мое.
    </p>
    <p class="block_9"> </p>
    <p class="block_5">Молитва Господня (трижды)</p>
    <p class="block_18">
      Џ§е нaшъ, и4же є3си2 на нб7сёхъ, да свzти1тсz и4мz твоE, да пріи1детъ
      цrтвіе твоE: да бyдетъ в0лz твоS, ћкw на нб7си2 и3 на земли2. хлёбъ нaшъ
      насyщный дaждь нaмъ днeсь, и3 њстaви нaмъ д0лги нaшz, ћкоже и3 мы2
      њставлsемъ должникHмъ нaшымъ: и3 не введи2 нaсъ во и3скушeніе, но и3збaви
      нaсъ t лукaвагw. Ћкw твоE є4сть цrтво:
    </p>
    <p class="block_9"> </p>
    <p class="block_5">Молитва Богродице:</p>
    <p class="block_8">
      О, мира Заступнице, Мати Всепетая! Со страхом, верою и любовию припадающе
      пред честною иконою Твоею Державною, усердно молим Тя: не отврати лица
      Твоего от прибегающих к Тебе, умоли, милосердная Мати Света, Сына Твоего и
      Бога нашего, Сладчайшаго Господа Иисуса Христа, да сохранит в мире страну
      нашу, да утвердит державу нашу в благоденствии, и избавит нас от
      междоусобныя брани, да укрепит Святую Церковь нашу Православную, и
      незыблему соблюдет ю от неверия, раскола и ересей. Не имамы иныя помощи,
      разве Тебе, Пречистая Дево. Ты еси всесильная христиан заступница пред
      Богом, праведный гнев Его умягчая. Избави всех с верою Тебе молящихся от
      падений греховных, от навета злых человек, от глада, скорбей и болезней,
      даруй нам дух сокрушения, смирение сердца, чистоту помышлений, исправление
      греховныя жизни и оставление согрешений наших; да вси, благодарственне
      воспевающе величия Твоя, сподобимся Небеснаго Царствия, и тамо со всеми
      святыми прославим пречестное и великолепое имя в Троице славимаго Бога,
      Отца и Сына и Святаго Духа. Аминь.
    </p>
    <p class="block_9"> </p>
    <p class="block_5">Молитва за неверующих, гонителей и презрителей правды</p>
    <p class="block_8">
      Господи, обрати к Тебе и сердца врагов наших, если же не возможно
      ожесточенным обратиться, то положи преграду зла и защити от них избранных
      Твоих. Аминь.
    </p>
    <p class="block_9"> </p>
    <p class="block_5">Молитва архистратигу Михаилу</p>
    <p class="block_8">
      Великий архистратиже Божий, Михаиле, победитель демонов, победи и сокруши
      всех врагов моих видимых и невидимых. И умоли Господа Вседержителя, да
      спасет и сохранит меня Господь от всех скорбей и от всякой болезни, от
      смертоносной язвы и от напрасной смерти, о, великий архангеле Михаиле,
      ныне и присно и во веки веков. Аминь.
    </p>
    <p class="block_9"> </p>
    <p id="id_Toc210170814" class="block_5">Всемилостивая</p>
    <p class="block_8">
      Всемилостивая Владычице моя, Пресвятая Госпоже, Всепречистая Дево,
      Богородице Марие, Мати Божия, Несумненная и единственная моя надежда, не
      гнушайся мене, не отвергай мене, не остави мене, не отступи от мене;
      заступись, попроси, услыши; виждь, Госпоже, помози, прости, прости,
      Пречистая!
    </p>
    <p class="block_9"> </p>
    <p id="id_Toc210170815" class="block_19">МОЛИТВЫ О ДЕТЯХ</p>
    <p id="id_Toc210170816" class="block_19">Молитва первая</p>
    <p class="block_20">
      Отче Святый, Предвечный Боже, от Него́ же исходит всяк дар и всяко благо,
      Тебе приле́жно молюся о ча́дех, я́же дарова́ ми́ благость Твоя. Ты дал еси им
      бытие́, оживотвори́л еси их душею бессме́ртною, огради́л еси святым Крещением,
      во е́же жити им согла́сно воле Твоей и Царствие Небесное насле́дити. Сохрани
      их во благодати Твоей до кончины жития́ их и освящай истиною Твоею, да
      святи́тся в них имя Твое. Соде́йствуй ми благода́тию Твоею, да возращу́ их во
      славу и́мене Твоего и ближним на пользу. Господи! Пода́ждь ми терпение, силу
      и вся́ к сему потребная. Просвещай их светом Прему́дрости Твоея́, да возлю́бят
      Тя всею душею и всем помышле́нием своим. Насади́ в сердцах их страх Твой и
      от вся́каго беззако́ния отвраще́ние, да будут непоро́чны в путе́х своих.
    </p>
    <p class="block_21">
      Господи! Украси́ души их целому́дрием, долготерпе́нием и всякою пра́ведностию,
      да будет ме́рзостна пред ними вся́ка клевета, ложь и лесть. Окропи́ их росою
      благода́ти Твоея́, да преуспева́ют в доброде́тели и святости, да возраста́ют в
      любве́ у Тебе и благочести́вых человек. Ангели Храни́телие вы́ну да пребудут с
      ними, да соблюду́т юность их от помышле́ний су́етных, от пре́лестей и
      собла́знов мира сего и от всяких наветов лука́ваго. Аще же иногда́ и согреша́т
      пред Тобою, не отврати́ лица Твоего от них, но буди милостив к ним, возбуди
      сокруше́ние в сердцах их и по множеству щедрот Твоих очи́сти согрешения их.
      Не лиши́ их и земных Твоих благ, но посли́ им вся потребная в жизни сей ко
      обре́тению блаже́нныя вечности. Сохрани их от всякия болезни, гнева,
      напасти, беды и скорби и осени́ милостию Твоею во вся дни живота́ их.
    </p>
    <p class="block_20">
      Боже Благи́й! Еще молю́ Ти ся: даждь ми веселие и радость о ча́дех моих и
      сподоби мя́ на Страшнем Суди́щи Твоем с непосты́дным дерзнове́нием рещи́: се аз
      и ча́да моя́, я́же ми дал еси́, Господи; да ку́пно с ними прославляю
      неизрече́нную Твою благость и вечную любовь и превозношу́ пресвятое имя
      Твое, Отца и Сына и Святаго Духа, ныне и при́сно и во веки веков. Аминь.
    </p>
    <p class="block_22"> </p>
    <p id="id_Toc210170817" class="block_19">
      Моли́тва за дете́й и за крестников, архим. Иоа́нна (Крестьянкина)
    </p>
    <p class="block_20">
      Сладча́йший Иису́се! Бо́же се́рдца моего́! Ты́ дарова́л мне́ дете́й по пло́ти, они́
      Твои́ по душе́. И мою́ и и́х души́ искупи́л Ты́ Свое́ю неоцененною Кро́вию. Ра́ди
      Кро́ви Твоея́ Боже́ственныя умоляю Тебя́, сладча́йший мо́й Спаси́тель, благодатью
      Твое́ю прикоснись се́рдца дете́й мои́х (имена́) и крестников мои́х (имена́),
      огради́ и́х стра́хом Твои́м Боже́ственным, удержи́ и́х от дурных наклонностей и
      привычек, направь и́х на све́тлый пу́ть жи́зни, и́стины и добра́. Укрась жи́знь
      и́х все́м до́брым и спаси́тельным, устро́й судьбу́ и́х я́ко же Ты́ Са́м хочеши и
      спаси́ души́ и́х и́ми же ве́си судьба́ми! Го́споди, Бо́же отце́в на́ших! Детям мои́м
      (имена́) и крестникам (имена́) да́й се́рдце пра́вое, что́бы соблюдать за́поведи
      Твои́, открове́ния Твои́ и уста́вы Твои́. И исполнять все́ это! Ами́нь.
    </p>
    <p class="block_22"> </p>
    <p class="block_22"> </p>
    <p class="block_22"> </p>
    <p class="block_22"> </p>
    <p id="id_Toc210170818" class="block_5">
      Молитва о детях, находящихся на военной службе
    </p>
    <p class="block_20">
      Го́споди Иису́се Христе́, Сы́не Бо́жий, моли́тв ра́ди Пречи́стыя Твоея́ Ма́тере
      услы́ши мя́, недосто́йную рабу́ Твою́ (<span class="text_6">имя</span>).
      Го́споди, в ми́лостивной вла́сти Твое́й ча́да моя́ (<span class="text_6"
        >имена</span
      >) су́ть, поми́луй и спаси́ и́х и́мене Твоего́ ра́ди. Го́споди, прости́ и́м вся́
      согреше́ния вольная и невольная, я́же сотвори́ша пред Тобою.
    </p>
    <p class="block_20">
      Господи, наста́ви их на истинный путь заповедей Твоих, и просвети́ разум
      светом Христовым во
      <span id="id_Hlk210317596"
        >спасе́ние души́ и во исцеле́ние тела. Господи, благослови́ их служение
        во́инское на су́ше, на возду́се и в мо́ри, в пути, лета́нии и пла́вании и на
        всяком месте влады́чества Твоего. Господи, сохрани́ их силою Честна́го и
        Животворя́щаго Креста́ Твоего́ под кровом Твоим святы́м от летя́щия пу́ли,
        стрелы́, меча́, огня́, от смертоно́сныя раны, от потопле́ния водна́го и
        напра́сныя сме́рти.</span
      >
    </p>
    <p class="block_20">
      Господи, огради́ их от всяких враг ви́димых и неви́димых, от всякия беды́, зол
      и напа́стей, преда́ния и плене́ния. Господи, исцели́ их от вся́кия болезни и
      раны, от всякия скве́рны, и осла́би их скорби душе́вныя. Господи, даруй им
      благодать Духа Твоего Святаго на мно́гая ле́та, здра́вие и целому́дрие, е́же
      жи́ти во всяком благоче́стии и любви, в мире и единоду́шии с близ су́щими
      нача́льствующими, с ближними и дальними.
    </p>
    <p class="block_20">
      Господи, умно́жи и укрепи́ си́лы душе́вныя и теле́сныя, просвети́ их разум,
      здравы и благополучны возврати их в дом родительский. Всеблаги́й Господи,
      даруй мне, недостойной и грешной рабе Твоей (<span class="text_6"
        >имя</span
      >), благословения быти достойною в настоящее время у́тра, дня́ и но́щи, я́ко
      Ца́рство Твое́ ве́чно, всеси́льно и всемогу́щественно. Ами<span lang="en"
        >́</span
      >нь.
    </p>
    <p class="block_22"> </p>
    <p class="block_5">Молитва седьмая, на благословение детей</p>
    <p class="block_20">
      Господи Иисусе Христе, Сыне Божий, молитв ради Пречи́стыя Ма́тере Твоея́,
      услыши мя, недостойную рабу Твою (<span class="text_7">имя</span>)!
      Господи, в милостивей власти Твоей суть ча́да моя (<span class="text_7"
        >имена</span
      >), помилуй и спаси их, и́мене Твоего ра́ди. Господи, прости им вся
      согрешения, вольная и невольная, я́же сотвори́ша пред Тобою.
    </p>
    <p class="block_20">
      Господи, настави их на путь истинный заповедей Твоих, и вразуми, и
      просвети светом Твоим во спасение души и во исцеление тела. Господи,
      благослови их в доме и вне дома, в поле, в труде́х и в пути, и на всяком
      месте владычества Твоего. Господи, сохрани их под кровом Твоим святым от
      летящия стрелы и пули, от ножа и меча, яда, огня, потопа, от смертоносныя
      язвы и от напрасныя смерти.
    </p>
    <p class="block_20">
      Господи, огради их от враг ви́димых и неви́димых, от всяких бед, зол и
      напастей. Господи, исцели их от всяких болезней, очисти от всякия скверны
      (пия́нства, курения, зелий поги́бельных) и осла́би им душе́вная страда́ния и
      скорби. Господи, даруй им благодать Духа Святаго на многая лета живота,
      здравие и целомудрие. Господи, благослови их на супружество благочести́вое
      и чадоро́дие.
    </p>
    <p class="block_20">
      Всеблаги́й Господи, даруй и мне, недостойней и грешней рабе Твоей, матери
      чад, благословение в наступа́ющия утро, вечер, и нощь, яко Царствие Твое
      вечно, всесильно и препрославлено. Аминь.
    </p>
  </body>
</html>
